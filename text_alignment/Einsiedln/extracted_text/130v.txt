Numquid sicut dies hominis dies tui ut queras iniquitatem meam cum sit nemo qui de manu tua possit eruere | Nisi { tu }
Numquid dominus supplantat iuditium aut omnipotens subvertit quod iustum est libera me domine et pone me iuxta te | et cuiusvis manus pugnet contra me
Apprehende domine arma et scutum et exurge in adiutorium michi | Et cuiusvis
Nocte os meum perforatur doloribus et qui me comedunt non dormiunt a multitudine eorum consumitur vestimentum meum | comparatus sum luto et assimilatus sum faville et cineri
O custos hominum quare me posuisti contrarium tibi et factus sum michi metipsi gravis parce michi domine nichil enim sunt dies mei | Comparatus
Scio domine quia morti me traditurus es ubi constituta est omnis domus viventium spero in te domine quia non ad consumptionem meam emittis manum tuam et si in profundum Inferni demersus fuero | inde me liberabis