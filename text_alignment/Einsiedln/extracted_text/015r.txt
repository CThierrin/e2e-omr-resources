O clavis david et sceptrum domus israhel qui aperis et nemo claudit claudis et nemo aperit veni et educ vinctos de domo carceris sedentes in tenebris et umbra mortis | euouae
O oriens splendor lucis eterne et sol iusticie veni et illumina sedentes in tenebris et umbra mortis | euouae
O rex gentium et desideratus earum lapisque angularis qui facis utraque unum veni salva hominem quem de limo formasti | euouae
O emanuel rex et legifer noster expectatio gentium et salvator earum veni ad salvandum nos domine deus noster | euouae
O virgo virginum quomodo fiet istud quia nec primam similem visa est nec habere sequentem filie iherusalem quid me ammiramini divinum est misterium hoc quod cernitis | euouae
O gabriel nuntius celorum qui ianuis clausis ad me intrasti et verbum nuntiasti concipies et paries emanuel vocabitur | euouae
O rex pacifice tu ante secula nate per auream egredere portam redemptos tuos visita et eos illuc revoca unde ruerunt per culpam | euouae