Scio domine quia morti me traditurus es ubi constituta est omnis domus viventium spero in te domine quia non ad consumptionem meam emittis manum tuam et si in profundum Inferni demersus fuero | inde me liberabis
Si ascendero in celum tu illic es et si descendero ad infernum ades | Inde
Versa est in luctum cythara mea et organum meum in vocem flentium | Parce michi domine nichil enim sunt dies mei
O custos hominum quare me posuisti contrarium tibi et factus sum michi metipsi gravis | Parce
Nonne cognoscit deus vias meas et cunctos gressus meos dinumerat quod si ambulavi in vanitate aut festinavit in dolo pes meus appendat me in statera iusta | et probet deus innocentiam meam
Quis det ut veniat peticio mea et quod expecto tribuat michi deus | Et probet
Adesto dolori meo deus nimium fatigor et cecidit in luctum cythara mea et cantatio mea | in plorationem