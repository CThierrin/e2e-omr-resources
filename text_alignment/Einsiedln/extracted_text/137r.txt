In ymnis et confessionibus benedicebant dominum | Qui magna fecit in israhel et victoriam dedit illis dominus omnipotens
Ornaverunt fatiem templi coronis aureis et dedicaverunt altare domino
Congregati sunt inimici nostri et gloriantur in virtute sua contere fortitudinem illorum domine et disperge illos | Ut cognoscant quia non est alius qui pugnet pro nobis nisi tu deus noster
Disperge illos in virtute tua et destrue eos protector noster domine | Ut cognoscant 
Dixit iudas symoni fratri suo elige tibi viros et vade libera fratres tuos in galylea ego autem et ionathas frater meus ibimus in galadythin | sicut fuerit voluntas in celo sic fiat
Et nunc clamemus in celum et miserebitur nostri deus noster | Sicut
Hic est fratrum amator et populi israhel | hic est qui multum orat pro populo et universa sancta civitate iherusalem
Vir iste in populo suo mitissimus apparuit | Hic
Congregate sunt gentes in multitudine ut dimitent contra nos et ignoramus quid agere debeamus | domine deus ad te sunt oculi nostri ne pereamus