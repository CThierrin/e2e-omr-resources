Recordare mei domine omni potentatui dominans da sermonem rectum et bene sonantem in os meum ut placeant verba mea in conspectu principis everte cor eius in odium repugnantium nobis et in eos qui consentiunt eis | Nos autem libera in manu tua deus noster in eternum
Cadat virtus eorum in iracundia tua qui promittunt se violare sancta tua | Nos autem
Dominator domine celorum et terre creator aquarum rex universe creature tue | Exaudi orationem servorum tuorum
Domine deus exercituum magne et mirabilis | Exaudi
Domine deus qui conteris bella ab initio eleva brachium tuum super gentes que cogitant servis tuis mala | Et dextera tua glorificetur in nobis
Erige brachium tuum sicut ab initio et allide virtutem eorum | Et dextera
Vos qui in turribus estis aperite portas dominus omnipotens fecit virtutem | et victoriam dedit de inimicis nostris
Laudate dominum deum nostrum qui non deseruit sperantes in se | Et victoriam