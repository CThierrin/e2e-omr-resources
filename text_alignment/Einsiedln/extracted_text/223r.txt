Cumque tam dulci modulamine xpistum deum exoraret animas que creatori commendarent palmis in celum expansis flexis cervicibus spiculatori colla submittebant | euouae 
Xpisti autem venerandi triumphatores dum capita illorum amputarentur ad coronas sibi preparatas morte gloriosa migraverunt | euouae 
Vox audita est angelorum psallentium et dicentium in paradysum perducant vos angeli cum gloria suscipiant vos martyres perducentes ad sanctam civitatem iherusalem | euouae 
O preclara et miranda xpisti potentia que post mortem operata est tanta mirabilia nam amputata capita de ripa fluminis illius ubi decollari meruerunt ad sinum vicini monticelli quadraginta cubitis suis manibus portaverunt alleluia | euouae 
Oramus te domine ut intercessione sanctorum tuorum felicis et regule omnes qui istam celebritatem ob illorum amorem coluerunt presentia evadant pericula et futura iustorum percipiant donante te premia | euouae 