Exaudisti domine orationem servi tui ut edificarem templum nomini tuo | Benedic et sanctifica domum istam in sempiternum deus israhel
Domine qui custodis pactum et misericordiam servis tuis qui ambulant coram te in toto corde suo | Benedic
Domine si conversus fuerit populus tuus oraverit ad sanctuarium tuum | tu exaudies in celo domine et libera eos de manibus inimicorum eorum
Si peccaverit in te populus tuus et conversus egerit penitentiam veniensque oraverit in loco isto | Tu
Audi domine ymnum et orationem quam servus tuus orat coram te hodie ut sint oculi tui aperti et aures tue intente | super domum istam die ac nocte
Respice domine de sanctuario tuo et de excelso celorum habitaculo | Super
Peccavi super numerum harene maris et multiplicata sunt peccata mea et non sum dignus videre altitudinem celi pre multitudine iniquitatis mee quoniam irritavi iram tuam | et malum coram te feci