Egregius xpisti miles suos sentiens adesse peremptores orationi attentius incubuit suumque domino agonem commendavit | ~euouae 
Tandem caritatis amator egressus inimicos benigne salutavit cibo eos potuque refecit et quod ad se occidendum venerint predixit | ~euouae 
Unus itaque ex latronibus maceratum beati viri corpus pollutis constringens manibus sotio minaciter iubet ut sanctum fuste percuteret | ~euouae 
Huius ergo sceleris participe diu eum circa latus et suras feriente alter iratus fustem arripuit eumque capiti eius vehementer illisit | ~euouae 
Hoc modo xpisti servus plagatus ad terram corruit semivivus in quem illi continuo irruebant eiusque guttur quousque spiritum exhalaret suffocabant | ~euouae 
Cum beati martyris anima de corporis egrederetur angustia ad declaranda sanctitatis eius merita tante suavitatis odore tota repleta est cella ac si illic omnia fraglarent pigmentorum genera alleluia alleluia | ~euouae 
Domine rex eterne qui es tuorum spes certa sanctorum per orationem servi tui Meginradi memento nostri | ~euouae 