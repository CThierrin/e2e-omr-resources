Domine si tu es iube me venire ad te super aquas et extendens manum apprehendit eum | Et dixit ihesus modice fidei quare dubitasti
Cumque vidisset ventum validum venientem timuit et cum cepisset mergi clamabat dicens domine adiuva me | Et dixit
Surge petre et indue te vestimentum tuum accipe fortitudinem ad salvandas gentes | Quia ceciderunt cathene de manibus tuis
Angelus autem domini astitit et lumen refulsit in habitaculo carceris percussoque latere petri excitavit eum dicens surge velociter | Quia
Solve iubente deo terrarum petre cathenas | qui facis ut pateant celestia regna beatis
Quodcumque ligaveris super terram erit ligatum et in celis et quodcumque solveris super terram erit solutum et in celis | Qui facis
Tu es pastor ovium princeps apostolorum tibi tradidit deus omnia regna mundi | Et ideo tradite sunt tibi claves regni celorum