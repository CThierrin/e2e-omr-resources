Tua sunt hec christe opera qui sanctos tuos ita glorificas ut etiam dignitatis gratie in eis future preire miracula facias tu insignes evangelij predicatores animalium celestium ammirabili figura presignasti his namque celeste munus collatum gloriosis indicijs es dignatus ostendere hinc laus hinc gloria tibi resonet in secula Alleluya alleluya | Euouae
Gloria et honore Coronasti eum domine
Et constituisti eum super opera manuum tuarum | Coronasti
Deus tuorum militum sors et corona premium laudes canentes martiris absolve nexu criminis 
Hic testis {ore protulit quod cordis archa credidit xpistum sequendo reperit effusione sanguinis}
Hic nempe mundi gaudia et blandimenta noxia caduca rite deputans pervenit ad celestia

Tempsit tyranni vincula diras cathenas verbera et voce clara nunciat deum creasse omnia
Penas cucurrit fortiter et sustinuit viriliter pre te effundens sanguinem eterna dona possidet
Ex hoc furor vesanie iussit per uni martyrem iustumque terris obrui quem regna celi continent
Hinc nos precantes supplices te poscimus pijssime in hoc triumpho martiris dimitte noxam servulis
Ut partem huius muneris hereditemus congrui letemur in perpetuum iuncti polorum atrijs
Gloria tibi domine gloria unigenito una cum sancto spiritu in sempiterna secula Amen
Iustus germinabit sicut lilium Et florebit in eternum
Beatus vir qui suffert tentationem quia cum probatus fuerit accipiet coronam vite quam repromisit deus his qui diligunt eum alleluya alleluya | Euouae