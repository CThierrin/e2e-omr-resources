Te deum laudamus te dominum confitemur Te eternum patrem omnis terra veneratur Tibi omnes angeli tibi celi et universe potestates Tibi cherubin et seraphin incessabili voce proclamant Sanctus Sanctus Sanctus Dominus deus sabaoth Pleni sunt celi et terra maiestatis glorie tue Te gloriosus apostolorum chorus Te prophetarum laudabilis numerus Te martirum candidatus laudat exercitus Te per orbem terrarum sancta confitetur ecclesia Patrem immense maiestatis Venerandum tuum verum et unicum filium Sanctum quoque paraclitum spiritum Tu rex glorie christe Tu patris sempiternus es filius Tu ad liberandum suscepturus hominem non horruisti virginis uterum Tu devicto mortis aculeo aperuisti credentibus regna celorum Tu ad dexteram dei sedes in gloriam patris Iudex crederis esse venturus Te ergo quesumus tuis famulis subveni quos precioso sanguine redemisti Eterna fac cum sanctis tuis gloria munerari Salvum fac populum tuum domine et benedic hereditati tue Et rege eos et extolle illos usque in eternum Per singulos dies benedicimus te Et laudamus nomen tuum in seculum et in seculum seculi Dignare domine die isto sine peccato nos custodire Miserere nostri domine miserere nostri Fiat misericordia tua domine super nos quemadmodum speravimus in te In te domine speravi non confundar in eternum
Te decet laus Te decet hymnus tibi gloria deo patri et filio cum sancto spiritu in secula seculorum Amen
Gloria patri et filio et spiritui sancto
Gloria patri et filio et spiritui sancto